146 T. leu.

malo, qui indixere, si viri estis) Ita et sua sponte irarum
pleni et incitati domos inde digressi sunt, instigandoque
suos quisque populos effecere, ut omne Volscum nomen
deficeret.

39. Imperatores ad id bellum de omnium populorum
sententia lecti Attius Tullus et C. Marcius, exul Romanus,
in quo aliquanto plus spei repositum. Quam spem nequa-
quam fefellit, ut facile appareret ducibus validiorem quam
exercitu rem Romanam esse. Circeios¹ profectus primum
colonos inde Romanos expulit, liberamque eam urbem
Volscis tradidit. Inde in Latinam viam transversis tramit-
ibus transgressus Satricum, Longulam, Poluscam, Coriolos,
novella2 haec Romanis oppida ademit. Inde Lavinium
recepit, tunc deinceps Corbionem, Vitelliam, Trebiam,
Labicos, Pedum cepit. Postremum ad urbem a Pedo ducit,
et ad fossas Cluilias³ quinque ab urbem ilia passuum casti-is
positis, populatur inde agrum Romanum, custodibus inter
populatores missis, qui patriciorum agros intactos servarent,
sive infensus plebi magis, sive ut discordia inde inter Patres
plebemque oreretur. Quae profecto orta esset: adeo tribuni
jam ferocem per se plebem criminando in primores civitatis
instigabant: sed externus timor, maximum concordiae vin-
culum, quamvis⁴ suspectos infensosque inter se jungebat
animos. Id modo non conveniebat, quod senatus consul-
esque nusquam alibi spem, quam in armis ponebant, plebes
omnia quam bellum malebat. Sp. Nautius jam et Sex.
Furius consules erant.⁵ Eos recensentes legiones, prae·
sidia per muros aliaque, in quibus stationes vigiliasque esse
placuerat, loca distribuentes, multitudo ingens pacem pos-
centium primuni seditioso clamore conterruit, deinde vocare
senatum, referre de legatis ad C. Marcium mittendis coegit.

¹ Circeii, a Roman colony: see i. 56, p. 93, note 3.

²Novella op ida. ‘towns but recently conquered) The word is
regularly use only os young cattle, on which account some learned
men have proposed to change it here into the name ofa town, either
erillam or Bovillas, according to the list of conquered cities given
by Dionysius. But we find in Livy another similar case, xli. 5,
novelli Aquileienses, ‘new colonists in Aquileia.'

⁸ See i. 23.
⁴ An adverb; see i. 16, p. 38, note 4.

⁵ Between the consuls of the year 491 B.c.‚ mentioned in chap. 34,
and those named here, Livy has omitted two sets of consuls—-
namely, of the year 490. Q. Sulpicius Camerinus and Sp. Larcius
Flavus; and of 489, C. Julius Iulus and Ρ. Pinarius Rufus Mamer-
cinus. 'I'he omission was probably an over-sight of Livy himself, as
there is no trace osa gap in the manuscripts.

